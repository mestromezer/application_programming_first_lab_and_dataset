Абрикосова книгарня



Уже кілька разів я пробую щось написати, і тут же стираю написане. От не знаю, як можна передати словами те, що відчуває серце. Не знаю, як можна донести свої почуття так, щоб мене зрозуміли правильно. Щоб захотілося і іншим купити цей чарівний томик і поринути у незвичайну, теплу і трішки сумну історію.Це історія Міська Фариняка. І починається вона в двадцятому столітті. А закінчується в двадцять першому, теж історією уже другого Михайла Фариняка.
І між ними цілий пласт буремних років, дороги прожитих днів, виплаканих сліз, втрачених і знайдених надій, і історія дорослішання малого хлопчика, свідоме життя якого почалося із зради найближчої людини. Зради вимушеної, але від того не менш болючої.
Марія Фариняк змушена віддати свого Михася рідному братові покійного чоловіка  тому що сама…
