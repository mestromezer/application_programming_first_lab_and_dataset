Хрыстос прызямліўся ў Гародні



Цікава, што пры ўсёй маёй любові да Уладзіміра Караткевіча, я ніколі не пісала водгукі на яго творы. Занадта асабістая атрымоўваецца размова, амаль што споведзь, бо яго кнігі закранаюць вельмі значныя струны душы. Пра каханне і высакароднасць, пра годнасць і справядлівасць, пра складаны лёс зямлі нашай, маці гаротнай, пра такую простую і зразумелую любоў да яе, цікавасць да яе гісторыі, боль за яе пакуты. Сапраўды, мае рацыю Альгерд Бахарэвіч, калі кажа, што «У розных апытаньнях кшталту "Як я стаў тым, кім я стаў" Караткевіч мусіць ісьці на першым месцы сярод названых крыніц уплыву, і зь вялікім адрывам. Менавіта ён шмат каго зрабіў беларусам». І таму адразу ж здымаюцца ўсі пытанні, якія часам узнікаюць падчас чытання - да некаторых паваротаў сюжэту, да ідэй класавай барацьбы і…
