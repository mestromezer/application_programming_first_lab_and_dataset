Мегре в "Пікретсі"



Кожен роман Сіменона про комісара Мегре, огрядного, як і його прізвище, - це справжній калейдоскоп характерів різного штибу, з яких жоден, навіть побіжний, не виглядає картонним. Отже читач одразу занурюється в цілком реальний світ, хоч і не дуже привабливий, м'яко кажучи. Але в цьому світі належить жити й діяти, зважаючи на його специфіку, але стримуючи від виходу за рамки загальнолюдського. При цьому не скочуючись до святенницького гнуття кирпи, коли власна наволочна сутність сама кидається в вічі. Шльондри, наркомани, педерасти, утриманки, сутенери, альфонси, - всі вони пойменовані без допомоги евфемізмів, їх наявність констатується й викликає відразу, але з ними ані надто заграють, ані нав'язують їм власні норми.Чільне місце в циклі займають саме психологія й соціальна складова. А…
