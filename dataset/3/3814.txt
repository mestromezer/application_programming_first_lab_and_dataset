Дівчата



Дуже неоднозначний роман, який спочатку читався легко (половина), потім нудно. Виявляється, це дебютна книга американської авторки, книга року за версією американського Vogue, The Guardian, Washington Post.Це історія про дівчат, що потрапили до секс-секти в Каліфорнії в 1960-х. Головна героїня книги – 14-річна Іві Бойд: вона важко переживає розлучення батьків, шукає себе, закохується не в тих хлопців і намагається впоратися із самотністю. Одного разу в парку школярка помічає компанію дівчаток, дуже несхожих на інших: розкуті манери, недбалий одяг, свобода в кожному русі. Іві пізніше, познайомиться з дівчатами і стане частиною їх комуни, якою керує такий собі Рассел – музикант, лідер, харизматик, а ще збоченець та злочинець. Дівчата з хороших каліфорнійських сімей приєднуються до комуни…
